Title: Over ons

Muziekvereniging de Papk()lepels is een blaaskapel die met groot plezier muziek maakt en haar oorsprong heeft in Culemborg. Hoewel de leden niet alleen uit   Culemborg zelf komen maar ook tot ver daarbuiten, keren ze maar al te graag terug naar Culemborg voor de tweewekelijkse repetities en de optredens! Deze optredens vinden vaak plaats op feesten en partijen maar bijvoorbeeld ook bij huldigingen en jaarlijks terugkomende activiteite, Carnaval en zelfs in en om Dordmund is de Papklepel-muziek jaarlijks te beluisteren en aanschouwen! 

De Papklepels kunnen zelf vaak niet stil blijven staan van hun eigen muziek en zorgen regelmatig voor een feestelijke verrassing tijdens een optreden. Het repertoire is gevuld met diverse muziek, van de top40 hits van nu tot aan de hits uit de 70’s. Met zowel Nederlandse oorsprong als Frans, Duits, en ver buiten Europa! Speel je een instrument en lijkt het je leuk om in dit vrolijke gezelschap mee te doen? Kom kijken bij het optreden en laat het ons weten! Speel je geen instrument maar houd je van een feestje? Iedereen is natuurlijk welkom en van harte uitgenodigd om te komen kijken!

#### Herkomst van onze naam

De naam van de Pap(k)lepels komt voort uit de geschiedenis van Culemborg, toen er stadsmuren om de stad stonden en de inwoners buiten de stad op het land werkten. De stadspoorten werden om tien uur ’s avonds gesloten, maar voor dit gebeurde werd elke dag de papklok geluid. De mensen kwamen van het land, gingen naar huis en aten pap voordat zij naar bed gingen. De klepel in deze klok, de papklepel, zorgde dus dat mensen gingen eten met hun,... jawel, paplepel. Vandaar de haakjes in de naam van de Pap(k)lepels. Tijdens Carnaval heet Culemborg dan ook Papklokkendam.
